Umutekano n’Ubusugire bw’Igihugu

MINADEF

Minisiteri y’ingabo ifite inshingano yo kurinda umutekano n’ubusugire bw’igihugu, inyungu z’u Rwanda,imitungo y’abenegihugu n’Igihugu ndetse n’ibirango by’Igihugu nk’uko tubisanga mu itegeko Nshinga rya Repubulika y’u Rwanda.
Urubuga: http://www.mod.gov.rw

MININTER
Minisiteri y’Umutekano mu Gihugu yashyiriweho kureberera ibikorwa bya Polisi y’igihugu n’amagereza hagamijwe kubona ibisubizo birambye n’ibibazo bigaragara mu mikorere y’izi nzego. Ishyirwaho ry’iyi Minisiteri n’ikimenyetso cyo kuba umutekano uri muri porogaramu z’ingenzi za Guverinoma y’u Rwanda.

Urubuga: http://www.miniter.gov.rw

Polisi y’Igihugu
Urwego rwa polisi y’Igihugu rwagiyeho ku wa 16/06/2000 rushyizweho n’itegeko nimero 09 ryo mu 2000. Uru rwego rwashyizweho mu rwego rwo guhuriza hamwe inzego z’umutekano zahozeho mbere ya Jenoside yakorewe Abatutsi arizo Gendarmerie Nationale yabarizwaga muri Minisiteri y’Ingabo icyo gihe, police communal yabarizwaga muri Minisiteri y’Umutekano mu gihugu n’urwego rwa polisi y’abagenzacyaha yabarizwaga muri Minisiteri y’Ubutabera.
Urubuga: http://www.police.gov.rw

MIDIMAR
Minisiteri ishinzwe Impunzi no kurwanya Ibiza yashyizweho kugira ngo ishyireho uburyo buhamye kandi bujyane n’igihe mu kurwanya Ibiza,kumenya igihe nho bishobora kuba no kubimenyekanisha hagamijwe kubyirinda ndetse no gushyiraho politiki yo kwirinda Ibiza bishobora guterwa n’abantu.

Iyi Minisiteri kandi ifite inshingano yo gushyiraho politiki yo gufata neza impunzi z’Abanyarwanda n’Abanyamahanga bigendeye ku mategeko y’u Rwanda n’amasezerano mpuzamahanga yasinywe mu rwego rwo gufata neza no kwita ku mpunzi. Inafite inshingano yo gushyiraho ingamba zo gukurikiranira hafi mu buryo bwihuse ibibazo by’impunzi igihe cyose bibaye ngombwa.

Urubuga: http://www.midimar.gov.rw