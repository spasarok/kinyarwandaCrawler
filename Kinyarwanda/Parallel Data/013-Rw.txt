IBIKORWA REMEZO N’IKORANABUHANGA

MININFRA

Inshingano ya Minisiteri y’Ibikorwa Remezo ni ugushyiraho politiki zigamije guteza imbere ibikorwa remezo rigamije guteza mbere ubukungu bw’Igihugu bugamije kuzahura imibereho myiza y’abenegihugu.
Ibi bikorwa hatezwa imbere ibigo n’urwego rw’amategeko, politiki z’igihugu,ingamba mu gushyiraho ibishushanyo mbonera mu bijyanye no gutwara abantu n’ibintu,ingufu,imiturire, iteganyagihe,gutanga amaze asukuye,gushyiraho uburyo bunoze bwo gutwara abantu n’ibintu hasanwa hakanubakwa ibikorwa remezo byo koroshya ingendo birimo imihanda,ibiraro,ibibuga by’indege,inzira ya gali ya moshi ibi bikazoroshya iterambere ry’ubukungu n’imikoranire myiza hagati yacu n’ibihugu byo mu karere.

Urubuga: www.mininfra.gov.rw

EWSA

Urubuga: http://www.ewsa.rw

RTDA

Rwanda Transport Development Agency (RTDA) Ni ikigo kigenga mu buryo bw’imicungire y’abakozi n’umutungo ndetse kikanagira ubuzima gatozi.
Iki kigo gishamikiye kuri Minisiteri y’Ibikorwa remezo (MININFRA) gishinzwe kureba niba ibijyanye gutwara abantu n’ibintu bikorwa mu buryo bukwiye.Cyashyizweho n’itegeko ngenga No 02/2010 ryo ku wa 20/01/2010 rigena inshingano n’imiterere yacyo.

Urubuga: http://www.rtda.gov.rw

Ikigo cya Leta gishinzwe guteza imbere imiturire
Iki kigo ni icya Leta kikaba kibarizwa mu mujyi wa Kigali. Gishamikiye kuri Minisiteri y’Ibikorwa remezo, kikaba cyarashyizweho n’itegeko nimero 40/2010 oryo ku wa 25/11/2010 nk’uko byasohotse mu igazeti ya Leta nimero ya 09 yo ku wa 28/02/ 2011.Iki kigo cyatangiye imirimo yacyo mu Ukuboza 2010.Ikigo cya Leta gishinzwe imiturire cyashyizweho kugira ngo gishyireho uburyo bunoze bw’imyubakire y’inganda,iterambere mu bukungu no kugabanya ubukene.

Urubuga: http://www.rha.gov.rw

Ikigo cy’Igihugu cy’Iterambere – Ishami ry’ikoranabuhanga

Mu gihe kigera ku myaka itatu ishize, Leta y’u Rwanda ifatanyije n’abikorera bashoye miliyoni zigera kuri 500 z’amadolari mu rwego rwo koroshya itangwa rya serivisi zishingiye ku ikoranabuhanga.
Ibi byatumye hubakwa umuyoboro w’ikoranabunga (optic fibre) wazengurukijwe mu gihugu cyose ufite uburebure bwa kilometero 2,500km.Ibi bikaba byaratumye ihuzwa rya uduce icyenda tw’igihugu duhuzwa mu buryo bworoshye n’ibihugu byo mu karere u Rwanda ruherereyemo mu bijyanye na serivisi zishingiye ku murongo wa interineti nka Wireless Broadband ubu yamaze kugera mu mujyi wa Kigali, ndetse ikaba yaranatangiye gukwirakwizwa hirya no hino mu Turere mu rwego rwo koroshya ikoreshwa rya telefoni zitagendanwa, VoIP DSL, VSAT, ISDN, GPRS, isakazwa rya interineti mu rwego rwo koroshya serivisi zose zikorwa hakoreshejwe interineti cyane mu bijyanye no gukora mudasobwa zigendanwa zahawe abanyeshuri biga mu mashuri abanza mu rwego rwo gukomeza kubaka ubumenyi bushingiye ku ikoranabuhanga.

Amasosiyete y’itumanaho ya MTN Rwanda, TiGO na Airtel niyo atanga imiyoboro ya telefoni zigendanwa n’izitagendanwa mu Rwanda ndetse bakaba banatanga serivisi za interineti. Kugera ubu Abanyarwanda bakoresha telefoni zigendanwa bagera kuri 4,453,711 bingana na 41,6% by’abaturarwanda bose.
Ikoranabuhanga rikomeje gushinga imizi mu bikorera cyane mu bijyane n’isakazwa ry’ikoranabuhanga mu byitumanaho ndetse amwe mu masosiyete yo mu Rwanda akaba yaratangiye gucuruza serivisi zayo mu Burundi no mu burasirazuba bwa kongo.
U Rwanda rwashoye miliyoni 24 z’amadorali mu bijyanye n’bikorwa remezo mu itumanaho m rwego kuruhuza n’isi yose mu by’ikoranabuhanga mu itumanaho.
Guverinoma y’u Rwanda ikomeje gushyora amafaranga mu kubaka ubumenyi bushingiye ku ikoranabuhanga ibinyujije mu bufatanye ifianye na kaminuza ya Carnegie Mellon University kugira ngo hashyirweho ikigo cy’indashyikirwa kizazamura ubumenyi mu ikoranabuhanga.

Urubuga: http://www.rdb.rw/departments/infor...

