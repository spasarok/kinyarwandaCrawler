Amateka

Mu binyejana byinshi byashize, u Rwanda rwabagaho ruyoborwa n’abami b’abatutsi bavaga m’ubwoko bumwe bw’abanyiginya, bayoboraga bifashijije ubutegetsi bugizwe n’abami b’imikenke, ab’ubutaka ndetse n’abingabo. Umwami yari ikirenga naho abaturage bo yaba abatutsi, abahutu n’abatwa bari baturanye neza. Mu 1899, u Rwanda rwakolonijwe n’Ubudage naho mu 1919 muri icyo gihe u Rwanda rwakomejwe kuyoborwa mu buryo abatware b’abanyarwanda bakomeje kuyobora ariko nabo bayobowe n’Ababiligi binyujijwe mu muryango w’abibumbye. Kuva 1959, ibihumbi amagana by’abatutsi barishwe abandi bagera kuri miliyoni ebyiri bafata iy’ubuhungiro. Repubulika ya mbere yayobowe na Perezida KAYIBANDA Geregwari naho iya kabili iyoborwa na Perezida HABYARIMANA Yuvenari aho yashize mu mategeko ivangura ry’amoko riheza abatutsi ndetse bakagenda bagirirwa ubwicanyi burigihe.

Ihuriro nyarwanda ry’ubumwe(RANU) ryashinzwe mu 1979 n’impunzi zarihanze, rigamije kurwanya amacakubiri ashingiye kuri politike n’ubwoko, kurwanya genoside ndetse n’ubwicanyi. Muri 1987, RANU yahindutse FPR naho kuyambere ukwakira(01/10/1990), RPF yatangije urugamba rwo kubohora u Rwanda no guhagarika ubutegetsi bw’igitugu kugeza 1994 aho yahagaritse jenoside yakorerwaga abatutsi yahitanye abarenga miliyoni ndetse n’ubwicanyi bw’abahutu bataribashigikiye ubwicanyi.

Nyuma yaho Kigali ifatiwe na APR (Ingabo za FPR) kuya 04/07/1994, yahise ishyiraho byihutirwa guverinoma y’ubumwe bw’abanyarwanda iyobowe na Perezida BIZIMUNGU Pasiteri bafatanyije n’amashyaka ataragize uruhare muri jenoside. Mu mwaka 2000 inteko ishingamategeko yakuyeho Perezida BIZIMUNGU icyizere , maze uwari Visi Perezida wa Repubulika akanaba Minisitiri w’ingabo Generale Majoro KAGAME Paul atorwa n’inteko ishinga amategeko kuyobora igihugu. Mu mwaka wa 2003 Perezida KAGAME yatowe n’abaturage kubwiganze bw’amajwi kuyobora imyaka irindwi.

Muri iyo myaka irindwi habayeho iterambere mu mibereho myiza, ubukungu, politike, umutekano n’imibanire myiza y’abanyarwanda. Mu mwaka wa 2010 Perezida KAGAME Paul yongeye gutorerwa kuyobora igihugu kubera gahunda y’iterambere n’ubumwe yagejeje ku banyarwanda bose.