Gukora imigongo ni ugusigasira umuco nyarwanda uniteza imbere-Nsengiyumva.

Kuri uyu wa 22/02/2013 mu kagari ka Gahama ho mu murenge wa kirehe mu karere ka Kirehe abanyamuryango bibumbiye muri koperative Dusigasire Umuco batanshye ku mugaragaro ibikorwa byabo byo gukora imigongo.
Iyi gahunda yo gukora imigongo nkuko babivuga ikaba ibafasha guhura bagasabana bakanahungukira ibikorwa bitandukanye birimo kuba baramenye uko imigongo ikorwa kuri ubu bakaba bamaze no kubona aho bayicuruza babifashijwemo na Sara Gaul umukorerabushake ukorera ku rwunge rw’amashuri rwa Gatore akaba akomoka muri penslvania akaba yigisha abana ururimi rw’icyongereza ku rwunge rw’amashuri rwa Gatore , kuri ubu akaba yarafashije koperative Dusigasire umuco  mu bikorwa bitandukanye byaba kubashakira abaterankunga iwabo hamwe no kubashakira amasoko.
Sara Gaul amaze amezi agera kuri 17 yigisha ku rwunge rw’amashuri rwa Gatore akaba avuga ko kuva ageze mu Rwanda amaze kuhigira ibintu bitandukanye birimo umuco nyarwanda akaba avuga ko mu Rwanda yasanze biga ubukorikori butandukanye bwigisha umuco akaba ariyo mpamvu yafashe gahunda yo gukorana n’abaturage bo mu kagari ka Nyabigega bibumbiye muri koperative Dusangire umurimo,uyu Sara akomoka muri Penslvania akaba ari umukorerabushake w’umuryango peace corps ufasha mu bikorwa bitandukanye mu kongera ubumenyi ,akaba avuga ko amaze no kugeza imigongo yo bakora mu gihugu cye aho avuga ko ubu amaze no kubashakira abaterankunga.
Sara Gaul akomeza avuga ko yabashakiye uburyo babona aho bagurisha imigongo baba bakoze akaba avuga ko yabashakiye inkunga yo kubafasha y’amafaranga agera ku bihumbi Magana atanu akaba avuga ko bazakomeza kubafasha aho kuri ubu ari kubafasha kwiga icyongereza kugira ngo bazajye bisobanura aho bagiye kugurisha imigongo yabo hanze y’igihugu bitabagoye.
Ngenzi Zacharie ni umunyamuryango wa koperative Dusigasire umuco avuga ko kuva agiye muri iyi koperative yo gukora imigongo ubu yishyurira murumuna we amafaranga y’ishuri akaba yaragiyemo we yarabuze ayo kwishyura mu ishuri akaba abona ko bimufitiye akamaro akaba asaba urubyiruko kudasuzugura imyuga.
Umuyobozi w’umurenge wa Kirehe Nsengiyumva Appolinaire yashimiye Sara ku kwifatanya n’abanyabukorikori bakora imigongo akaba afatanya nabo gukomeza gusigasira umuco no kwiteza imbere,akaba avuga ko bifasha aba banyamuryango gukomeza kwiteza imbere.
Iyi koperative ikaba yaratangiye mu mwaka wa 2004 aho batangiye nta ngufu bafite kuri ubu bakaba bageze kure,iyi koperative ikaba igizwe n’abanyamuryango cumin a batanu.